---
title: diskurs analyse
tags:
  - idehistorie
  - ordbog
  - model
---
![[notes/attachments/Pasted image 20240417084320.png]]

1) Identificér dit nodalpunkt, dvs. det fænomen eller begreb, som er udgangspunktet for din undersøgelse.

2) Undersøg, hvilken ækvivalenskæde (ord der bruges til at beskrive nodalpunktet), der opbygges. Hvilke konnotationer har ækvivalenskæden? Anvendes der såkaldte flydende betegnere, dvs. indholdstomme ord med manglende konsensus om, hvad de betyder (fx smuk, velfærd, fjende)? Vær opmærksom på, at visse ord skifter betydning over tid, og vær varsom med at læse dine egne meninger og holdninger ind i teksten.

3) Undersøg, i hvilken sammenhæng begrebet anvendes, og med hvilket formål. Anvendes der antagonismepar, dvs. modsætninger, i teksten? Ofte vil et begreb eller fænomen defineres (enten eksplicit eller implicit) i forhold til noget andet.

4) Fastslå, hvor repræsentativ din kilde er. Er den et udtryk for en herskende diskurs eller en marginal diskurs i samtiden? Her vil det være relevant at kigge grundigt på afsenderen og den historiske kontekst, som kilden er blevet til i.